# Witamy w finale!
Potyczki Młodych Adminów 2024

## Wstęp
Tegoroczne zadania są pomyślane jako dzień z pracy administratora w korporacji. Jest trochę codziennych, podstawowych czynności, trochę pomagamy mniej doświadczonym kolegom, jest znaczący nacisk na elementy związane z bezpieczeństwem, są też wyzwania i awarie, z którymi należy jak najszybciej się uporać bo kosztują naszą firmę ogromne pieniądze. Jak w prawdziwym życiu, zadań jest więcej niż czasu i warto odpowiednio priorytetyzować.

Powodzenia!

---

### "Zadanie 0"
Najlepiej napisany program i najlepiej wdrożony system jest tykającą bombą bez odpowiedniej dokumentacji. Nikt nie lubi jej pisać, ale jest kluczowa dla łatwości późniejszego utrzymywania i efektywnej współpracy - a także do sprawdzania zadań! Dlatego udokumentuj wszystkie zadania, co najmniej oznaczając te które zostały wykonane, bo **tylko te zostaną sprawdzone**. Niektóre zadania wymagają pisemnej odpowiedzi, umieść je też w dokumentacji.

Opisz kroki wykonane w celu realizacji zadania, szczególnie lokalizacje zasobów, użyte opcje i komendy - nie musisz tego robić bardzo dokładnie, ale w razie wątpliwości będą one działać na twoją korzyść. Na przykład jeśli zadanie nie zostało do końca wykonane, ale znacząca część kroków jest opisana poprawnie, zaliczymy za to częściowe punkty. Albo jeśli zadanie zostało wykonane, ale nie w sposób jaki był spodziewany, to opis będzie kluczem do uzyskania za nie punktów. To, co nie jest opisane, a nie jest oczywiste z interfejsu, będzie rozstrzygane na twoją niekorzyść.

### Zadanie 1
Na klastrze "potyczki" utwórz projekt "web-server" a w nim namespace "ngnx". W tym namespace uruchom kontener “nginx” w najnowszej wersji. **5pkt**
- Utwórz usługę dzieki której można się odwołać do naszego ngnx z całego klastra **5pkt**
- Chcemy zapewnić wysoką dostępność tej usługi - upewnij się, że cały czas będą działały co najmniej trzy repliki naszego kontenera **2pkt**
- Zapewnij dostępność usługi na internet. Nie masz czasu czekać aż administratorzy sieci udostępnią ci firmowy DNS, a potrzebujesz szybko przetestować dostępność, więc wymyśl jak zapewnić rozwiązywalny url wskazujący na IP hosta, na którym jest twój klaster "potyczki". **25pkt** (pełnym rozwiązaniem jest podanie adresu typu ngnx.xxxx.xxxx.xx rozwiązywalnego przy pomocy DNS z internetu, pod którym zgłosi się działająca usługa);

### Zadanie 2
 - Sprawdź czy host klastra "potyczki" spełnia wymagania (prerequisites) dla aplikacji Longhorn; doinstaluj ewentualne braki. **5pkt**
 - Z katalogu aplikacji wbudowanych Ranchera zainstaluj Longhorn w najnowszej stabilnej wersji na klastrze "potyczki", ustawiając w konfiguracji instalacyjnej 1 replikę i domyślny StorageClass. **5pkt**
 - Potwierdź status wszystkich podów Longhorna **7pkt**

### Zadanie 3
Dodaj nowe repozytorium do katalogu aplikacji Ranchera. URL repo: https://rancher.github.io/rodeo **5pkt**
Zainstaluj aplikację Tetris z nowo dodanego repo. **5 pkt**

### Zadanie 4
Z katalogu aplikacji zainstaluj NeuVector w najnowszej stabilnej wersji. **10pkt**

### Zadanie 5
Nasi deweloperzy chcą korzystać z publicznie dostępnych obrazów, ale mogą one zawierać groźne podatności. Dlatego chcemy najperw przeskanować rejestr, zanim zaczniemy z niego korzystać. Użyj NeuVector, żeby przeskanować sekcję nvbeta/* w rejestrze https://registry.hub.docker.com ; jako rozwiązanie podaj nazwę image z największą ilością podatności. **7pkt**

### Zadanie 6
Po dyskusjach z działem biznesowym doszliśmy do wniosku, że część usług możemy wygasić na noc, żeby zminimalizować koszty. Niestety przeskalowanie do 0 (czyli de facto usunięcie usunięcie poda) powoduje automatyczne usunięcie PersistentVolueClaim, co automatycznie usuwa też przypisany PersistentVolume. A chcemy zachować PersistentVolume i automatycznie podłączyć się do niego z powrotem przy uruchomieniu usługi rano. Jeden z tych deploymentów możliwych do wygaszania jest opisany w "nie-usuwaj.yaml". Zaproponuj rozwiązanie, które zapewni, że po przeskalowaniu do 0 i ponownym wznowieniu opisany deployment "znajdzie" PersistentVolume używany przez poprzednie repliki i się do niego podłączy.

**30 pkt** za odpowiedź teoretyczną wraz z odpowiednim przykładowym kodem yaml

**+30pkt** za odpowiednie zmodyfikowanie i zdeployowanie "nie-usuwaj.yaml" demonstrując działanie teoretycznego rozwiązania na klastrze "potyczki"; +**5 pkt** za użycie provisionera storage z Zadania 2.

### Zadanie 7
Twój niezbyt rozgarnięty kolega z pracy, Adrian, prosi cię o poradę: w klastrze mam pewien resource, ale nie wiem jak znaleźć yaml tego zasobu? Jak go podejrzeć?
**5pkt**, +**7pkt** za dodatkową metodę

### Zadanie
Adrian uruchomił aplikację składającą się z front-endu i bazy danych MySQL. Widzisz, że jego kontener MySQL jest uruchomiony na najprostszych domyślnych ustawieniach. Czy jest to zalecany sposób? Uzasadnij w kilku zdaniach (min. 20 słów dla pełnej punktacji).
**5pkt**, +**5pkt** jeśli uzasadnienie zawiera za i przeciw oraz sugestię poprawy

### Zadanie 8
Wytłumacz Adrianowi w kilku prostych zdaniach czym jest resource o nazwie Gateway w Kubernetes? (min. 20 słów dla pełnej punktacji)
**7pkt**

### Zadanie 9
Adrian jest bardzo skonfundowany dlaczego są dwa różne resource w Kubernetes, które "robią to samo" czyli zarządzają zestawem identycznych podów: Deployment i ReplicaSet. Wyjaśnij mu na czym polega różnica między tymi resource'ami. (min. 20 słów dla pełnej punktacji)
**7pkt**

### Zadanie 10
Dokonaj aktualizacji klastra "potyczki" to nowszej wersji Kubernetes tak, żeby zminimalizować jej wpływ na dostępność uruchomionych workloadów. **10pkt**

### Zadanie 11
Firma zatrudniła właśnie dwóch nowych pracowników, jako administrator środowiska Kubernetes twoim zadaniem jest utworzyć dla nich konta użytkowników o nazwach w formacie imie.nazwisko i poprawnie przypisać im uprawnienia:
- Nowym dyrektorem IT został Muhammed Yassuff i nalega, żeby mieć podgląd na działanie wszystkich klastrów.
- Przyjęliśmy także świeżego praktykanta, któremu na razie powierzyliśmy tylko utrzymanie (tj. pełna kontrola) projektu "web-server". Nazywa się on Muhhamad Yussuff.

**5 pkt** za utworzenie dwóch lokalnych użytkowników, po **5 pkt** za poprawne przypisanie uprawnień do każdego z nich (**+5** dodatkowych punktów za rozwiązanie bez żadnej pomyłki)

### Zadanie 12
Jeden z workloadów na klastrze "potyczki", Deployment o nazwie "mysql", nie działa poprawnie. Deweloperzy napisali yaml, ale winią Adriana bo on go zdeployował na klastrze i na pewno coś popsuł bo yaml przecież był ok. Znajdź przyczynę błędu i napraw go. **30 pkt**

### Zadanie 13
Nasz workload "ngnx" (Zadanie 1) jest prawdopodobnie atakowany z internetu! Użyj NeuVector, żeby zwizualizować połączenia sieciowe w klastrze i zapisz zrzut ekranu do dokumentacji (**5 pkt**), oraz przechwyć i zapisz pakiety z ruchu przychodzącego do "ngnx" (**10 pkt**). Jeśli Zadanie 1 jest niewykonane, możesz przechwycić pakiety innego poda (udokumentuj który). Możesz sztucznie wygenerować zapytania, żeby mieć co przechwycić. +**7 pkt** za opis na czym polega analiza pakietów i podanie przykładowego narzędzia do takiej analizy (min. 20 słów dla pełnej punktacji)

### Zadanie 14
Adrian próbuje zdeployować nowy workload i chyba tym razem rzeczywiście coś zepsuł bo za nic nie chce się to uruchomić. Napraw i uruchom adrian.yaml w nowym namespace o nazwie "adrian". **40 pkt**

### Zadanie 15
Przy pomocy NeuVector utwórz regułę blokującą połączenia wychodzące z aplikacji Tetris (Zadanie 3) na zewnątrz klastra. (**7 pkt**) Wyeksportuj regułę jako CRD w trybie Protect i załącz do dokumentacji (**5 pkt**). Potwierdź działanie reguły logując się do poda Tetris i próbując nawiązać połączenie np. curl suse.com (**7 pkt**)

### Zadanie 16
Jedna z naszych Service nie może się połączyć ze wskazanym Deployment'em. Uruchom serwis.yaml w namespace "serwis" i napraw przyczynę problemu. **35 pkt**

